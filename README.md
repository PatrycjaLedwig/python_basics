# Data Science w biznesie - Python, podstawy programowania

Witaj na kursie _Data Science w biznesie - Python, podstawy programowania_! Na początek zachęcam Cię do obejrzenia filmu powitalnego:

[![Watch the video](https://img.youtube.com/vi/nTQUwghvy5Q/default.jpg)](https://www.youtube.com/watch?v=xX22mAIX434&list=PL9aqlRevPSRB3IkipqTGMQ1Bh58dc4HKa)

Wszystkie materiały do kursu znajdziesz na tej stronie. Materiał z kursu został podzielony na 12 tygodni. Możesz jednak przerabiać go w dowolnym dogodnym dla siebie tempie :) Jedyne, czego musisz pilnować, to deadline'y dla prac domowych i projektów.

## Week 1 - Czym jest programowanie i jakich narzędzi będziemy używać?

Na początek zapoznaj się z narzędziami, z których będziemy korzystać podczas kursu:

### Jupyter Notebooks oraz Google Colab

Wszystko będziemy programować w tak zwanych __notebookach__ korzystając z Google Colaboratory. Nie musisz nic instalować na swoim komputerze - wszystko będziesz mógł zrobić w tej samej przeglądarce, przez którą oglądasz tę stronę :) Poniżej możesz zobaczyć pierwszy notebook - przeprowadzi Cię on przez najważniejsze opcje notebooków i colab. Najedź teraz kursorem na przycisk poniżej, kliknij prawym klawiszem i otwórz pierwszego notebooka w nowej karcie!

[![Open In Colab](https://colab.research.google.com/assets/colab-badge.svg)](https://colab.research.google.com/github/mateuszwyszynski/python_basics/blob/master/week_1/colab_notebooks.ipynb)

### Gradescope i ocena Twojej pracy

Jeśli jesteś oficjalnie zapisany do kursu, to zostało Ci przypisane konto na platformie Gradescope, na której będzie oceniana Twoja praca:

https://www.gradescope.com

Jeśli natomiast jesteś jedynie wolnym słuchaczem, możesz pominąć ten podrozdział.

#### Logowanie

Informacje na temat logowania do Gradescope otrzymałeś przez MS Teams lub inne źródło komunikacji z zapisanymi uczestnikami kursu. Upewnij się, że potrafisz się zalogować do Gradescope! Jest to bardzo ważne, ponieważ w przeciwnym wypadku Twoja praca podczas kursu nie zostanie oceniona.

#### Prace domowe

Na koniec każdego tygodnia będziesz miał do zrobienia pracę domową - tzn. będziesz musiał przygotować jeden notebook ze swoimi fragmentami kodu, a następnie wgrać go do Gradescope. Twoja praca domowa zostanie automatycznie sprawdzona. Zazwyczaj wynik pojawi się w ciągu kilku minut, czasem nawet sekund! Nie bój się wgrywać swojej pracy domowej - do zamknięcia deadline'u możesz oddawać pracę domową tyle razy, ile chcesz. Na koniec liczy się jedynie wynik ostatniej wgranej pracy domowej. Jest to jednak miecz obusieczny - jeśli nie wgrasz pracy domowej przed deadline'm, to nie masz już szans na oddanie pracy domowej i zdobycie tych punktów.

#### Projekt

W trakcie kursu będziesz musiał też przygotować jeden projekt grupowy. Projekt również oddajesz poprzez platformę Gradescope. Część projektu zostanie sprawdzona automatycznie - tak, jak prace domowe. Musisz zaliczyć całą część sprawdzaną automatycznie, żeby móc podejść do prezentacji projektu. Prezentacja projektu będzie już odbywać się na żywo i będzie oceniana indywidualnie przez prowadzących.

#### Oddawanie prac do Gradescope
Przeprowadzimy Cię teraz przez proces oddawania pracy domowej wykorzystując notebook, który przygotowałeś w poprzednim podrozdziale. 
